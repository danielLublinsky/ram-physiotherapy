### טרשת נפוצה

**טרשת נפוצה (באנגלית: Multiple Sclerosis, MS)** היא מחלה דלקתית כרונית הפוגעת במערכת העצבים המרכזית (מוח השדרה וחוט השדרה). מדובר למעשה בשיבוש בפעילותה התקינה של המערכת החיסונית אשר במקום להגן על הגוף מפני זיהומים שונים היא תוקפת חלבון המכונה מיאלין.

המיאלין עוטף את השלוחות של תאי העצב וממלא תפקיד חשוב מאוד בהעברת המסרים בין תאי עצב שונים, והוא חיוני לתפקודה התקין של מערכת העצבים המרכזית.

המחלה פוגעת בדרך כלל בבני 20 עד 40, והיא שכיחה פי 2 בקרב נשים בהשוואה לגברים. לא ידוע מדוע המחלה תוקפת יותר נשים מגברים, אך ידוע שבאופן כללי נשים חשופות יותר מגברים למחלות חיסון עצמי (מחלות אוטואימוניות).
מהלך המחלה, כאמור, משתנה ממטופל למטופל.
</br>טרשת נפוצה יכולה להתבטא בכמה צורות קליניות:

- **טרשת נפוצה התקפית־הפוגתית (RRMS).** זוהי הצורה השכיחה ביותר של המחלה: היא מאובחנת אצל כ־85% מהמטופלים ומתבטאת בהתקפים (אחד או יותר מהתסמינים הנוירולוגיים שתוארו לעיל ושנמשכים יותר מ־24 שעות). לאחר מכן ישנה הפוגה, והתסמינים פוחתים או נעלמים לחלוטין.

- **טרשת נפוצה מתקדמת שניונית (SPMS).** בטרשת מהסוג הזה התסמינים לאחר ההתקף אינם חולפים ואף מחמירים. ללא טיפול תרופתי קבוע כ־50% מהחולים בטרשת התקפית הפוגתית יידרדרו בתוך 10 שנים לטרשת מתקדמת שניונית.

- **טרשת נפוצה מתקדמת ראשונית (PPMS).** הסוג הזה של טרשת נפוצה מאובחן אצל כ־10% מהמטופלים ומתאפיין בהיעדר התקפים. תחת זאת ישנם תסמינים שמחמירים במשך הזמן ועלולים לגרום להפרעה תפקודית ולנכות. הסוג הזה של טרשת נפוצה מופיע בשיעור דומה אצל גברים ואצל נשים ובגיל מבוגר יותר

פיזיותרפיה מהווה חלק חיוני בטיפול במחלה, שכן היא מסייעת לשפר את התפקוד היומיומי, להאט את התקדמות המחלה ולהעניק לחולים איכות חיים טובה יותר.

### מדוע פיזיותרפיה חשובה לחולי טרשת נפוצה?

- **שיפור תנועתיות:** תרגילים מותאמים אישית משפרים את טווח התנועה, הכוח והגמישות, ומקלים על פעולות יומיומיות.
- **שיפור שיווי המשקל:** תרגילים ספציפיים שמחזקים את שרירי הליבה ושרירי הרגליים, ומפחיתים את הסיכון לנפילות.
- **שיפור היציבות**: תרגילים המכוונים לשיפור היציבה מסייעים להפוך את התנועה ליעילה יותר.
- **שיפור הקואורדינציה:** תרגילים מורכבים משפרים את הקואורדינציה בין תנועות שונות, ומקלים על ביצוע פעולות מורכבות יותר בעיקר לשיווי משקל.
