**חוט השדרה** הינו המשך של המוח ומרכיב עמו את מערכת העצבים המרכזיתCENTRAL SYSTEM . הוא מורכב מצבר של תאי עצב ומעביר מסרים מהמוח לשאר חלקי הגוף ובכיוון ההפוך. פגיעה בו עלולה להיות בלתי הפיכה ולגרום לשיתוק.

חוליות עמוד השדרה מגנות על חוט השדרה, אך למרות זאת ישנו סיכוי \להיפגע מחבלה (טראומה), במקרים הבאים: תאונת דרכים (ב רכיבה על אופנוע/ אופניים), פגיעות חודרניות (למשל ירי או דקירות סכין בגב), פגיעות ספורט (למשל נפילה מרכיבה על סוס/ אופניים, קפיצה למים רדודים, ותאונת סקי).

בנוסף חוט השדרה יכול להיפגע ממחלות שפוגעות בחוליות ובדיסקים שמחברים ביניהן, אשר גורמות לניוונם, כגון סרטן, מחלות דלקתיות וזיהום.

פגיעה בחוט השדרה גורמת לניתוק הקשר בין המוח לבין מערכות גוף ואיברים שונים, כך שהוא מפסיק לשלוט בהם.</br> הביטויים האפשריים הם: שיתוק שרירים, אובדן תנועתיות, חוסר תחושה/ עקצוץ/ נימול בגפיים העליונות והתחתונות, בצוואר, בכתפיים, בחזה, בבטן, באגן ובירכיים, תחושה של זרמי חום וקור או של שריפה בגפיים העליונות, ואובדן שליטה על מערכת השתן ומערכת העיכול. ביטויים אלו ונוספים תלויים במידת הנזק בחוט השדרה ובמיקומו, ועלולים לגרום לתחלואה/ נכות קשה.

### מהם סוגי הפגיעה בחוט השדרה?

- זעזוע ואובדן זמני של תפקוד חוט השדרה, למשך 71-12 שעות.
- חבלה שמלווה בדימום ובצקת, שיכולה לגרום לנמק של החוט ולפגוע בתפקודו.
- קרע שלם או חלקי של החוט (נדיר).
- פגיעה בכלי הדם שמספקים דם לחוט, אשר גורמת ללחץ עליו ולדימום בתעלת השדרה.

רוב הפגיעות הללו נובעות מלחץ של החוליות, הדיסקים והרצועות (ליגמנטים) על החוט. אחריהן, רק תאי העצב שמעל גובה הפגיעה ימשיכו לתפקד ולהעביר מידע לשאר חלקי הגוף.

### כיצד מסווגים את הפגיעות בחוט השדרה?

- **פגיעה שלמה:** מעבר הגירויים העצביים מהאזור שמתחת לפגיעה לשאר חלקי הגוף נחסם לחלוטין.
- **פגיעה תת-שלמה/ חלקית:** הולכה חלקית של גירויים עצביים מהאזור שמתחת לפגיעה לשאר חלקי הגוף.
