### שיתוק מוחין (Cerebral Palsy) –

שיתוק מוחין (CP – Cerebral Palsy) הוא קבוצה של הפרעות נוירולוגיות הנגרמות עקב פגיעה מוחית המתרחשת בשלבים מוקדמים של ההתפתחות, **לפני הלידה, במהלכה או זמן קצר לאחריה.** הפגיעה משפיעה בעיקר על **תנועה, יציבה, טונוס שרירים וקואורדינציה**, ויכולה להיות מלווה גם בקשיים נוספים כמו בעיות בדיבור, למידה ותחושה.

הפגיעה נגרמת **בעקבות נזק למוח המתפתח**, לרוב כתוצאה מ:

- **היפוקסיה מוחית (חוסר חמצן)** במהלך ההיריון או הלידה.
- **שבץ מוחי בעובר או בתינוק.**
- **זיהומים תוך רחמיים** או לאחר הלידה.
- **(פגות)** פגים נמצאים בסיכון גבוה יותר לפתח CP.
- **פגיעות טראומטיות** בראש בשלבים המוקדמים של החיים.

#### מאפייני שיתוק מוחין

- **שיתוק ספסטי (Spastic CP) –** המצב הנפוץ ביותר (כ-80% מהמקרים), מאופיין בנוקשות יתר של השרירים וטונוס מוגבר.
- **שיתוק אטקסי (Ataxic CP) –** בעיות בשיווי משקל וקואורדינציה.
- **שיתוק דיסקינטי (Dyskinetic CP) –** תנועות בלתי רצוניות, קושי בשליטה על התנועה.

### כיצד פיזיותרפיה מסייעת לטיפול?

פיזיותרפיה היא **אחד הטיפולים המרכזיים** והחשובים ביותר עבור אנשים עם שיתוק מוחין. מטרתה לשפר **תפקוד יומיומי, תנועתיות, חיזוק שרירים, שיפור היציבה, והפחתת נוקשות שרירים (ספסטיות)**.

1. **שיפור טווחי תנועה וגמישות –** ילדים ומבוגרים עם CP חווים התקצרות של גידים ושרירים, ולכן יש צורך בטכניקות מתיחה ושיפור גמישות כדי למנוע עיוותי והגבלות בתנועה.
2. **שיפור כוח שרירים ושיווי משקל –** חיזוק שרירים דרך תרגילים מותאמים מסייע לשיפור היציבות וההליכה.
3. **שיפור קואורדינציה ושליטה בתנועה –** עבודה עם ציוד משוכלל ומתקדם לשיפור דיוק בתנועה, והתאמות אישיות לכל מטופל.
4. **שיפור עצמאות בתפקוד יומיומי –** תרגילים פונקציונליים עוזרים לבצע פעולות כמו הליכה, עמידה, אחיזה שעוזרים לתפקוד היומיומי.
5. **הפחתת ספסטיות (נוקשות יתר של שרירים) –** תרגילים אקטיביים ופאסיביים, טכניקות הרפיה ושימוש בעזרים להפחתת מתח בשרירים.
