## החזרים מהביטוחים והקופות
- **כללית "מושלם":**
כללית היא קופת החולים היחידה בה מבוטחי הביטוח המשלים שלה  ("מושלם") זכאים לקבל החזר על טיפולי פיזיותרפיה פרטיים. 
לשאר קופות החולים (מכבי, מאוחדת, לאומית) אין החזר על טיפולים פרטיים.

### מה מגיע מהקופה ?
הזכאות הינה להחזר על 24 טיפולים בשנה קלנדרית. 
גובה ההחזר הינו 106 ש"ח לטיפול (נכון לשנת 2023) 
סך הכל החזר של 2,544 ש"ח למטופל/ת שביצע/ה 24 טיפולי פיזיותרפיה בשנה קלנדרית.

### איך מגישים בקשה להחזר כספי?
כיום ההגשה נעשית בצורה מקוונת לחלוטין, אך במידה ויש קושי עם הטכנולוגיה עדיין ניתן לבצע בדרך המסורתית ולשלוח את המסמכים בדואר. 

### המסמכים הנדרשים להגשה הם: 
1.	הפניית רופא של הכללית לפיזיותרפיה - רופא משפחה או אורטופד
לרוב יהיה רשום בתיאור - פיזיותרפיה אבחון ובניית תרגול חשוב לשים לב שההפניה אינה לפיזיותרפיה בבית - הבקשה תידחה באופן אוטומטי עם הפנייה כזו.

2.	חשבוניות/ קבלות - יש לצרף את כל הקבלות.
לשים לב במידה ויש מספר טיפולים על אותה קבלה יש לרשום את כל תאריכי הטיפול.

### ביטוחי בריאות פרטיים:
מומלץ לבדוק כי הפוליסה אכן כוללת כיסוי לטיפולי פיזיותרפיה פרטיים.
לרוב, החזר על טיפולי פיזיותרפיה נחשב כהרחבה לכיסוי הבסיסי המוצע ועל כן לא בטוח שאף אם יש לך ביטוח באחת החברות שנציין כאן אכן מגיע לך החזר.

#### בכל חברות הביטוח ההגשה הינה מקוונת והמסמכים הנדרשים לרוב הינם: 
1.	הפניית רופא לפיזיותרפיה
2.	קבלות / חשבוניות על טיפולי פיזיותרפיה 
3.	צילום רישיון משרד הבריאות של הפיזיותרפיסט/ית
4.	צ'ק מבוטל או אישור ניהול חשבון בבנק  (נדרש רק בחלק מחברות הביטוח)


**"מנורה מבטחים"** \
**שם התכנית :** "תכנית בהתאמה אישית" \
**זכאות :** 
המבטחת תשפה את המבוטח בגין הוצאותיו עבור טיפולים פיזיותרפיים, בכפוף להשתתפות עצמית בשיעור של 25% מהסכום ששולם עבור כל טיפול, עד לסך של 190 ש"ח לטיפול ועד 14 טיפולים בשנה סך הכל.


**"כלל"**  \
**שם התכנית :** "כתב שירות רפואה משלימה" \
**זכאות :** \
החזר עד 20 טיפולים בשנה קלנדרית 
- השתתפות עצמית של המבוטח בטיפול בבית - 47 ש"ח
- השתתפות עצמית של המבוטח בטיפול בקליניקה - 72 ש"ח


**"הפניקס"** \
**שם התכנית :** "שירותים אמבולטוריים וטכנולוגיות מתקדמות" \
**זכאות :** עד 12 טיפולים בשנה עד 2000 ש"ח החזר סך הכל. 


**"איילון"** \
**שם התכנית :** שירותים אמבולטוריים\
**זכאות :** 
המבוטח זכאי ל-עד 12 טיפולי פיזיותרפיה / הידרותרפיה בשנה בידי פיזיותרפיסט / מטפל הידרותרפיה מוסמך.
המבוטח ישלם השתתפות עצמית בסך של 45 ₪ בגין כל טיפול באמצעות נותן שירות שבהסכם.
החברה תשפה את המבוטח בגובה 80% מההוצאות בפועל עבור כל טיפול עד לתקרה של 120 ₪ לטיפול, זאת במידה ובחר המבוטח בנותן שירות שלא בהסכם. 
![Image Alt](./img/returns.jpg)
